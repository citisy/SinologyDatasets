{
    "菩萨蛮": {
        "spectrum": "中平中仄平平仄(韵) 中平中仄平平仄(韵) 中仄中平平(韵) 中平平仄平(韵) 中平平仄仄(韵) 中仄中平仄(韵)中仄仄平平(韵) 中平中仄平(韵)",
        "title": "菩萨蛮·闺情 李白",
        "poem": "平林漠漠烟如织，寒山一带伤心碧。暝色入高楼，有人楼上愁。 玉阶空伫立，宿鸟归飞急。何处是归程，长亭更短亭。"
    },
    "忆秦娥": {
        "spectrum": "平中仄(韵) 平平中仄平平仄(韵) 平平仄(韵) 中平中仄 仄平平仄(韵) 中平中仄平平仄(韵)中平中仄平平仄(韵) 平平仄(韵) 中平中仄 仄平平仄(韵)",
        "title": "忆秦娥·思秋 李白",
        "poem": "箫声咽，秦娥梦断秦楼月。秦楼月，(叠三字)年年柳色，灞陵伤别。 乐游原上清秋节，咸阳古道音尘绝。音尘绝，(叠三字)西风残照，汉家陵阙。"
    },
    "调笑令": {
        "spectrum": "平仄(韵) 平仄(韵) 仄中中平平仄(韵) 中平中仄平平(韵) 中仄平平仄平(韵) 平仄(韵) 平仄(韵) 中仄中平中仄(韵)",
        "title": "调笑令·宫词 王建",
        "poem": "团扇，团扇，美人并来遮面。(叠句)玉颜憔悴三年，(换平韵)谁复商量管弦。弦管，(上句末二字颠倒，换仄韵)弦管，(叠句)春草昭阳路断。"
    },
    "长相思": {
        "spectrum": "仄中平(韵) 仄中平(韵) 中仄平平中仄平(韵) 中平中仄平(韵) 仄平平(韵) 仄平平(韵) 中仄平平中仄平(韵) 仄平平仄平(韵)",
        "title": "长相思·别情 白居易",
        "poem": "汴水流，泗水流，流到瓜州古渡头，吴山点点愁。 思悠悠，恨悠悠，恨到归时方始休，月明人倚楼。"
    },
    "更漏子": {
        "spectrum": "仄平平 平仄仄(韵) 中仄中平中仄(韵) 平仄仄 仄平平(韵) 仄平平仄平(韵) 平中仄(韵) 中平仄(韵) 中仄中平中仄(韵) 平仄仄 仄平平(韵) 仄平平仄平(韵)",
        "title": "更漏子·本意 温庭筠",
        "poem": "柳丝长，春雨细，花外漏声迢递。惊塞雁，起城乌，(换平韵)画屏金鹧鸪。 香雾薄，(换仄韵)透重幕，惆怅谢家池阁。红烛背，绣帘垂，(换平韵)梦君君不知。"
    },
    "摊破浣溪沙": {
        "spectrum": "中仄平平仄仄平(韵) 中平中仄仄平平(韵) 中仄中平平仄仄 仄平平(韵) 中仄中平平仄仄 中平中仄仄平平(韵) 中仄中平平仄仄 仄平平(韵)",
        "title": "摊破浣溪沙·秋恨 李璟（南唐中主）",
        "poem": "菡萏香销翠叶残，西风愁起绿波间。还与韶光共憔悴，不堪看。 细雨梦回鸡塞远，小楼吹彻玉笙寒。多少泪珠何限恨，倚阑干。"
    },
    "忆江南": {
        "spectrum": "平中仄 中仄仄平平(韵) 中仄中平平仄仄 中平中仄仄平平(韵) 中仄仄平平(韵)",
        "title": "忆江南·怀旧 李煜（南唐后主）",
        "poem": "多少恨，昨夜梦魂中。还似旧时游上苑，车如流水马如龙，花月正春风。"
    },
    "捣练子": {
        "spectrum": "平仄仄 仄平平(韵) 中仄平平中仄平(韵) 中仄中平平仄仄 仄平中仄仄平平(韵)",
        "title": "捣练子·秋闺 李煜（南唐后主）",
        "poem": "深院静，小庭空，断续寒砧断续风。无奈夜长人不寐，数声和月到帘栊。"
    },
    "相见欢": {
        "spectrum": "中平中仄平平(韵) 仄平平(韵) 中仄中平 平仄仄平平(韵) 仄中仄(韵) 中平仄(韵) 仄平平(韵) 中仄中平 平仄仄平平(韵)",
        "title": "相见欢·秋闺 李煜（南唐后主）",
        "poem": "无言独上西楼，月如钩，寂寞梧桐、深院锁清秋。 剪不断，(换仄韵)理还乱，是离愁。(换前平韵)别是一番、滋味在心头。"
    },
    "浪淘沙": {
        "spectrum": "中仄仄平平(韵) 中仄平平(韵) 中平中仄仄平平(韵) 中仄中平平仄仄 中仄平平(韵) 中仄仄平平(韵)中仄平平(韵) 中平中仄仄平平(韵) 中仄中平平仄仄 中仄平平(韵)",
        "title": "浪淘沙·怀旧 李煜（南唐后主）",
        "poem": "帘外雨潺潺，春意阑珊。罗衾不耐五更寒。梦里不知身是客，一晌贪欢。 独自莫凭栏，无限江山。别时容易见时难。流水落花春去也，天上人间。"
    },
    "虞美人": {
        "spectrum": "中平中仄平平仄(韵) 中仄平平仄(韵) 中平中仄仄平平(韵) 中仄仄平中仄仄平平(韵) 中平中仄平平仄(韵) 中仄平平仄(韵) 中平中仄仄平平(韵) 中仄仄平中仄仄平平(韵)",
        "title": "虞美人·感旧 李煜（南唐后主）",
        "poem": "春花秋月何时了，往事知多少。小楼昨夜又东风，(换平韵)故国不堪回首月明中。 雕栏玉砌应犹在，(换仄韵)只是朱颜改。问君能有几多愁？(换平韵)恰似一江春水向东流。"
    },
    "一斛珠": {
        "spectrum": "中平中仄(韵) 中平中仄平平仄(韵) 中平中仄平平仄(韵) 中仄平平 中仄平平仄(韵) 中仄中平平仄仄(韵)中平中仄平平仄(韵) 中平中仄平平仄(韵) 中仄平平 中仄平平仄(韵)",
        "title": "一斛珠·香口 李煜（南唐后主）",
        "poem": "晚妆初过，沉檀轻注些儿个。向人微露丁香颗，一曲清歌，暂引樱桃破。 罗袖残殷色可，杯深旋被香醪。绣床斜凭娇无那，烂嚼红绒，笑向檀郎唾。"
    },
    "谒金门": {
        "spectrum": "平中仄(韵) 中仄中平平仄(韵) 中仄中平平仄仄(韵) 中平平仄仄(韵) 中仄中平中仄(韵) 中仄中平平仄(韵)中仄中平平仄仄(韵) 中平平仄仄(韵)",
        "title": "谒金门·春闺 冯延巳",
        "poem": "风乍起，吹皱一池春水。闲引鸳鸯芳径里，手红杏蕊。 斗鸭阑干独倚，碧玉搔头斜坠。终日望君君不至，举头闻鹊喜。"
    },
    "踏莎行": {
        "spectrum": "中仄平平 中平仄仄(韵) 中平中仄平平仄(韵) 中平中仄仄平平 中平中仄平平仄(韵) 中仄平平中平仄仄(韵) 中平中仄平平仄(韵) 中平中仄仄平平 中平中仄平平仄(韵)",
        "title": "踏莎行·春暮 寇准",
        "poem": "春色将阑，莺声渐老，红英落尽青梅小。画堂人静雨蒙蒙，屏山半掩余香袅。 密约沉沉，离情杳杳，菱花尘满慵将照。倚楼无语欲销魂，长空黯淡连芳草。"
    },
    "贺圣朝": {
        "spectrum": "中平中仄平平仄(韵) 仄平平平仄(韵) 中平中仄仄平平 仄中平平仄(韵) 中平中仄 中平中仄(韵)仄平平平仄 中平中仄仄平平 仄中平平仄(韵)",
        "title": "贺圣朝·留别 叶清臣",
        "poem": "满斟绿醑留君住，莫匆匆归去。三分春色二分愁，更一分风雨。 花开花谢，都来几许。且高歌休诉。不知来岁牡丹时，再相逢何处。"
    },
    "御街行": {
        "spectrum": "中平中仄平平仄(韵) 仄仄仄 平平仄(韵) 中平中仄仄平平 中仄中平平仄(韵) 中平中仄 中平中仄中仄平平仄(韵) 中平中仄平平仄(韵) 仄仄仄 平平仄(韵) 中平中仄仄平平 中仄中平平仄(韵) 中平中仄 中平中仄 中仄平平仄(韵)",
        "title": "御街行·离怀 范仲淹",
        "poem": "纷纷坠叶飘香砌，夜寂静、寒声碎。真珠帘卷玉楼空，天淡银河垂地。年年今夜，月华如练，长是人千里。 愁肠已断无由醉，酒未到、先成泪。残灯明灭枕头欹，谙尽孤眠滋味。都来此事，眉间心上，无计相回避。"
    },
    "渔家傲": {
        "spectrum": "仄仄中平平仄仄(韵) 中平中仄平平仄(韵) 中仄中平平仄仄(韵) 平中仄(韵) 中平中仄平平仄(韵) 仄仄中平平仄仄(韵) 中平中仄平平仄(韵) 中仄中平平仄仄(韵) 平中仄(韵) 中平中仄平平仄(韵)",
        "title": "渔家傲·秋思 范仲淹",
        "poem": "塞下秋来风景异，衡阳雁去无留意。四面边声连角起，千障里，长烟落日孤城闭。 浊酒一杯家万里，燕然未勒归无计。羌管悠悠霜满地，人不寐，将军白发征夫泪。"
    },
    "苏幕遮": {
        "spectrum": "仄平平 平仄仄(韵) 中仄平平 中仄平平仄(韵) 中仄平平平仄仄(韵) 中仄平平 中仄平平仄(韵) 仄平平 平仄仄(韵) 中仄平平 中仄平平仄(韵) 中仄平平平仄仄(韵) 中仄平平 中仄平平仄(韵)",
        "title": "苏幕遮·怀旧 范仲淹",
        "poem": "碧云天，黄叶地，秋色连波、波上寒烟翠。山映斜阳天接水，芳草无情、更在斜阳外。 黯乡魂，追旅思，夜夜除非、好梦留人睡。明月楼高休独倚，酒入愁肠、化作相思泪。"
    },
    "锦缠道": {
        "spectrum": "仄仄平平 中仄仄平平仄(韵) 仄平平 中平平仄(韵) 中平中仄平平仄(韵) 中仄平平 中仄平平仄(韵) 仄平平仄平 中平平仄(韵) 仄平平 中平平仄(韵) 仄中平 中仄平平中 仄平平仄 中仄平平仄(韵)",
        "title": "锦缠道·春游 宋祈",
        "poem": "燕子呢喃，景色乍长春昼。睹园林、万花如绣，海棠经雨胭脂透。柳展宫眉，翠拂行人首。 向郊原踏青，恣歌携手。醉醺醺、尚寻芳酒。问牧童、遥指孤村道，杏花深处，那里人家有。"
    },
    "离亭燕": {
        "spectrum": "中仄中平平仄(韵) 中仄中平平仄(韵) 中仄中平平仄仄 仄仄中平平仄(韵) 中仄仄平平 中仄中平平仄(韵) 中仄中平平仄(韵) 中仄中平平仄(韵) 中仄中平平仄仄 仄仄中平平仄(韵) 中仄仄平平 中仄中平平仄(韵)",
        "title": "离亭燕·怀古 张升",
        "poem": "一带江山如画，风物向秋潇洒。水浸碧天何处断，霁色冷光相射。蓼屿荻花洲，掩映竹篱茅舍。 云际客帆高挂，烟外酒旗低亚。多少六朝兴废事，尽入渔樵闲话。怅望倚层楼，寒日无言西下。"
    },
    "诉衷情": {
        "spectrum": "中平中仄仄平平(韵) 中仄仄平平(韵) 中平中仄平中 中仄仄 仄平平(韵) 平仄仄 仄平平(韵) 仄平平(韵) 仄平平仄 仄仄平平 中仄平平(韵)",
        "title": "诉衷情·眉意 欧阳修",
        "poem": "清晨帘幕卷轻霜，呵手试梅妆。都缘自有离恨，故画作、远山长。 思往事，惜流光，易成伤。未歌先敛，欲笑还颦，最断人肠。"
    },
    "阮郎归": {
        "spectrum": "中平中仄仄平平(韵) 中平平仄平(韵) 中平中仄仄平平(韵) 仄平平仄平(韵) 平仄仄 仄平平 中平平仄平(韵) 中平中仄仄平平(韵) 仄平平仄平(韵)",
        "title": "阮郎归·踏青 欧阳修",
        "poem": "南园春半踏青时，风和闻马嘶。清梅如豆柳如眉，日长蝴蝶飞。 花露重，草烟低，人家帘幕垂。秋千慵困解罗衣，画堂双燕归。"
    },
    "南歌子": {
        "spectrum": "中仄平平仄 平平仄仄平(韵) 中平中仄仄平平(韵) 中仄中平中仄仄平平(韵) 中仄平平仄 平平仄仄平(韵) 中平中仄仄平平(韵) 中仄中平中仄仄平平(韵)",
        "title": "南歌子·闺情 欧阳修",
        "poem": "凤髻金泥带，龙纹玉掌梳。去来窗下笑相扶，爱道画眉深浅入时无。 弄笔偎人久，描花试手初。等闲妨了绣功夫，笑问鸳鸯两字怎生书。"
    },
    "临江仙": {
        "spectrum": "中仄中平平仄仄 中平中仄平平(韵) 中平中仄仄平平(韵) 中平平仄仄 中仄仄平平(韵) 中仄中平平仄仄 中平中仄平平(韵) 中平中仄仄平平(韵) 中平平仄仄 中仄仄平平(韵)",
        "title": "临江仙·妓席 欧阳修",
        "poem": "柳外轻雷池上雨，雨声滴碎荷声。小楼西角断虹明。阑干私倚处，遥见月华生。 燕子飞来窥画栋，玉钩垂下帘旌。凉波不动簟纹平。水晶双枕畔，犹有堕钗横。"
    },
    "西江月": {
        "spectrum": "中仄中平中仄 中平中仄平平(韵) 中平中仄仄平平(韵) 中仄中平中仄(韵) 中仄中平中仄 中平中仄平平(韵) 中平中仄仄平平(韵) 中仄中平中仄(韵)",
        "title": "西江月·佳人 司马光",
        "poem": "宝髻松松挽就，铅华淡淡妆成。红烟翠雾罩轻盈，飞絮游丝无定。(叶仄韵) 有情还似无情。相见争如不见，(叶平韵)笙歌散后酒微醒，深院月明人静。(叶仄韵)"
    },
    "桂枝香": {
        "spectrum": "平平仄仄(韵) 仄仄仄中平 中中平仄(韵) 中仄平平中仄 仄平平仄(韵) 中平中仄平平仄 仄平平 中平平仄(韵) 仄平平仄 中平中仄 仄平平仄(韵) 仄中仄平平仄仄(韵) 仄中仄平平 中中平仄(韵) 中仄平平中仄 仄平平仄(韵) 中平中仄平平仄 仄平平 中中平仄(韵) 仄平平仄 中平中仄 仄平平仄(韵)",
        "title": "桂枝香·金陵怀古 王安石",
        "poem": "登临纵目，正故国晚秋，天气初肃。千里澄江似练，翠峰如簇。征帆去棹残阳里，背西风，酒旗斜矗。彩舟云淡，星河鹭起，画图难足。 念往昔豪华竞逐，叹门外楼头，悲恨相续。千古凭高对此，漫嗟荣辱。六朝旧事随流水，但寒烟、衰草凝绿。至今商女，时时犹唱，后庭遗曲。"
    },
    "天仙子": {
        "spectrum": "中仄中平平仄仄(韵) 中仄中平平仄仄(韵) 中平中仄仄平平 平中仄(韵) 平中仄(韵) 中仄中平平仄仄(韵) 中仄中平平仄仄(韵) 中仄中平平仄仄(韵) 中平中仄仄平平 平中仄(韵) 平中仄(韵) 中仄中平平仄仄(韵)",
        "title": "天仙子·送春 张先",
        "poem": "水调数声持酒听，午醉醒来愁未醒。送春春去几时回，临晚镜，伤流景，往事后期空记省。 沙上并禽池上暝，云破月来花弄影。重重帘幕密遮灯，风不定，人初静，明日落红应满径。"
    },
    "昼夜乐": {
        "spectrum": "中平中仄平平仄(韵) 仄中中 中平仄(韵) 平平仄仄平平 仄仄中平中仄(韵) 中仄平平平仄仄(韵) 仄中中仄平平仄(韵) 中仄仄平平 仄平平平仄(韵) 中平中仄平平仄(韵) 仄中中 中平仄(韵) 中平仄仄平平中仄平平中仄(韵) 中仄平平平仄仄 仄中中 仄平平仄(韵) 中仄仄平平 仄平平平仄(韵)",
        "title": " 昼夜乐·忆别 柳永",
        "poem": "洞房记得初相遇，便只合、长相聚。何期小会幽欢，变作别离情绪。况值阑珊春色暮，对满目、乱花狂絮。直恐好风光，尽随伊归去。 一场寂寞凭谁诉，算前言、总轻负。早知恁地难拼，悔不当初留住。其奈风流端正外，更别有、系人心处。一日不思量，也攒眉千度。"
    },
    "雨霖铃": {
        "spectrum": "平平平仄(韵) 仄平平仄 仄中平仄(韵) 平平仄仄平仄 平平仄仄 平平平仄(韵) 仄仄平平 仄仄仄平仄平仄(韵) 仄仄仄 平仄平平 仄仄平平仄平仄(韵) 平平仄仄平平仄(韵) 仄平平 仄仄平平仄(韵) 平平仄仄平仄 平仄仄 仄平平仄(韵) 仄仄平平 平仄平平仄仄平仄(韵) 仄仄仄 平仄平平仄仄平平仄(韵)",
        "title": "雨霖铃·秋别 柳永",
        "poem": "寒蝉凄切，对长亭晚，骤雨初歇。都门帐饮无绪，方留恋处，兰舟催发。执手相看，泪眼竟无语凝噎。念去去、千里烟波，暮霭沉沉楚天阔。 多情自古伤离别，更那堪、冷落清秋节。今宵酒醒何处，杨柳岸、晓风残月。此去经年，应是良辰好景虚设。便纵有、千种风流，更与何人说。"
    },
    "卜算子": {
        "spectrum": "中仄仄平平 中仄平平仄(韵) 中仄平平仄仄平 中仄平平仄(韵) 中仄仄平平 中仄平平仄(韵)中仄平平仄仄平 中仄平平仄(韵)",
        "title": "卜算子·别意 苏轼",
        "poem": "水是眼波横，山是眉峰聚。欲问行人去那边，眉眼盈盈处。 才始送春归，又送君归去。若到江南赶上春，千万和春住。"
    },
    "洞仙歌": {
        "spectrum": "中平中仄 仄平平中仄(韵) 中仄平平仄平仄(韵) 仄平平 仄仄中仄平平 平仄仄 中仄中平中仄(韵) 中平平仄仄 中仄平平 中仄平平仄平仄(韵) 中仄仄平平 中仄平平 平中仄 中平中仄(韵)仄仄仄 平平仄平平 仄中仄平平 仄平平仄(韵)",
        "title": "洞仙歌·夏夜 苏轼",
        "poem": "冰肌玉骨，自清凉无汗。水殿风来暗香满。绣帘开，一点明月窥人，人未寝、欹枕钗横鬓乱。 起来携素手，庭户无声，时见疏星渡河汉。试问夜如何，夜已三更，金波淡，玉绳低转。但屈指、西风几时来，又不道流年，暗中偷换。"
    },
    "蝶恋花": {
        "spectrum": "中仄中平平仄仄(韵) 中仄平平 中仄平平仄(韵) 中仄中平平仄仄(韵) 中平中仄平平仄(韵) 中仄中平平仄仄(韵) 中仄平平 中仄平平仄(韵) 中仄中平平仄仄(韵) 中平中仄平平仄(韵)",
        "title": "蝶恋花·春景 苏轼",
        "poem": "花褪残红青杏小，燕子飞时，绿水人家绕。枝上柳绵吹又少，天涯何处无芳草。 墙里秋千墙外道，墙外行人，墙里佳人笑。笑渐不闻声渐悄，多情却被无情恼。"
    },
    "水调歌头": {
        "spectrum": "中仄仄平仄 中仄仄平平(韵) 中平中仄平仄 中仄仄平平(韵) 中仄平平中仄 中仄平平中仄 中仄仄平平(韵) 中仄仄平仄 中仄仄平平(韵) 仄中仄 中仄仄 仄平平(韵) 中平中仄 平仄平仄仄平平(韵) 中仄平平中仄 中仄平平中仄 中仄仄平平(韵) 中仄中平仄 中仄仄平平(韵)",
        "title": "水调歌头·中秋 苏轼",
        "poem": "明月几时有，把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间。 转朱阁，低绮户，照无眠。不应有恨，何事常向别时圆。人有悲欢离合，月有阴晴圆缺，此事古难全。但愿人长久，千里共婵娟。"
    },
    "清平乐": {
        "spectrum": "平平中仄(韵) 中仄平平仄(韵) 中仄中平平中仄(韵) 中仄中平中仄(韵) 中平中仄平平(韵) 中平中仄平平(韵) 中仄中平中仄 中平中仄平平(韵)",
        "title": "清平乐·晚春 黄庭坚",
        "poem": "春归何处，寂寞无行路。若有人知春去处，唤取归来同住。 春无踪迹谁知，(换平韵)除非问取黄鹂。百啭无人能解，因风飞过蔷薇。"
    },
    "画堂春": {
        "spectrum": "中平中仄仄平平(韵) 中平中仄平平(韵) 中平中仄仄平平(韵) 中仄平平(韵) 中仄中平中仄 中平中仄平平(韵) 中平中仄仄平平(韵) 中仄平平(韵)",
        "title": "画堂春·本意 黄庭坚",
        "poem": "东风吹柳日初长，雨余芳草斜阳。杏花零落燕泥香，睡损红妆。 宝篆烟销龙凤，画屏云锁潇湘。夜寒微透薄罗裳，无限思量。"
    },
    "蓦山溪": {
        "spectrum": "中平中仄 中仄平平仄(韵) 中仄仄平平 仄中中 平平中仄(韵) 中平中仄 中仄仄平平 平中仄(韵)平中仄(韵) 中仄平平仄(韵) 中平中仄 中仄平平仄(韵) 中仄仄平平 仄中中 平平中仄(韵) 中平中仄 中仄仄平平 平中仄(韵) 平中仄(韵) 中仄平平仄(韵)",
        "title": "蓦山溪·别意 黄庭坚",
        "poem": "鸳鸯翡翠，小小思珍偶。眉黛敛秋波，尽湖南，山明水秀。娉娉袅袅，恰近十三余，春未透，花枝瘦，正是愁时候。 寻芳载酒，肯落他人后。只恐远归来，绿成阴，青梅如豆。心期得处，每自不由人，长亭柳，君知否，千里犹回首。"
    },
    "桃源忆故人": {
        "spectrum": "中平中仄平平仄(韵) 中仄中平平仄(韵) 中仄中平平仄(韵) 中仄平平仄(韵) 中平中仄平平仄(韵) 中仄中平平仄(韵) 中仄中平平仄(韵) 中仄平平仄(韵)",
        "title": "桃源忆故人·冬景 秦观",
        "poem": "玉楼深锁多情种，清夜悠悠谁共。羞见枕衾鸳凤，闷则和衣拥。 无端画角严城动，惊破一番新梦。窗外月华霜重，听彻梅花弄。"
    },
    "忆王孙": {
        "spectrum": "中平中仄仄平平(韵) 中仄平平中仄平(韵) 中仄平平中仄平(韵) 仄平平(韵) 中仄平平中仄平(韵)",
        "title": "忆王孙·春闺 秦观",
        "poem": "萋萋芳草忆王孙，柳外楼高空断魂。杜宇声声不忍闻。欲黄昏，雨打梨花深闭门。"
    },
    "如梦令": {
        "spectrum": "中仄中平中仄(韵) 中仄中平中仄(韵) 中仄仄平平 中仄中平中仄(韵) 平仄(韵) 平仄(韵) 中仄中平中仄(韵)",
        "title": "如梦令·春景 秦观",
        "poem": "莺嘴啄花红溜，燕尾剪波绿皱。指冷玉笙寒，吹彻小梅春透。依旧，依旧，(叠句)人与绿杨俱瘦。"
    },
    "鹊桥仙": {
        "spectrum": "中平中仄 中平中仄 中仄中平中仄(韵) 中平中仄仄平平 仄中仄 平平中仄(韵) 中平中仄中平中仄 中仄中平中仄(韵) 中平中仄仄平平 仄中仄 平平中仄(韵)",
        "title": "鹊桥仙·七夕 秦观",
        "poem": "纤云弄巧，飞星传恨，银汉迢迢暗度。金风玉露一相逢，便胜却、人间无数。 柔情似水，佳期如梦，忍顾鹊桥归路。两情若是久长时，又岂在、朝朝暮暮。"
    },
    "河传": {
        "spectrum": "中平中仄(韵) 仄平平仄仄(韵) 中平中仄 中仄仄平 中仄中平平仄(韵) 仄中平 平仄仄(韵) 中平中仄平平仄(韵) 中仄平平 中仄平平仄(韵) 中仄仄平 中仄中平平仄(韵) 仄中平 平仄仄(韵)",
        "title": "河传·赠妓 秦观",
        "poem": "恨眉醉眼，甚轻轻觑着、神魂迷乱。常记那回，小曲栏干西畔。鬓云松、罗袜剗。 丁香笑吐娇无限，语软声低、道我何曾惯。云雨未谐，早被东风吹散。瘦杀人、天不管。"
    },
    "满庭芳": {
        "spectrum": "中仄平平 中平中仄 仄中中仄中平(韵) 中平平仄 中仄仄平平(韵) 中仄中平中仄 平中仄 中仄平平(韵) 平平仄 平平平仄 中仄仄平平(韵) 平平(韵) 中仄仄 中平中仄 中仄平平(韵) 仄中平中仄 中仄平平(韵) 中仄中平中仄 中中仄 中仄平平(韵) 中平仄 中平中仄 中仄仄平平(韵)",
        "title": "满庭芳·春游 秦观",
        "poem": "晓色云开，春随人意，骤雨才过还晴。古台芳榭，飞燕蹴红英。舞困榆钱自落，秋千外，绿水桥平。东风里、朱门映柳，低按小秦筝。 多情。行乐处，珠钿翠盖，玉辔红缨。渐酒空金榼，花困蓬瀛。豆蔻梢头旧恨，十年梦，屈指堪惊。凭栏久，疏烟淡日，寂寞下芜城。"
    },
    "清玉案": {
        "spectrum": "中平中仄平平仄(韵) 仄中仄平平仄(韵) 中仄中平平仄仄(韵) 仄平平仄 仄平平仄(韵) 中仄平平仄(韵) 中平中仄平平仄(韵) 中仄平平仄平仄(韵) 中仄中平平仄仄(韵) 仄平平仄 仄平平仄(韵) 中仄平平仄(韵)",
        "title": "清玉案·春暮 贺铸",
        "poem": "凌波不过横塘路，但目送芳尘去。锦瑟年华谁与度，月楼花院，绮窗朱户，惟有春知处。 碧云冉冉蘅皋暮，彩笔空题断肠句。试问闲愁知几许，一川烟草，满城风絮，梅子黄时雨。"
    },
    "薄幸": {
        "spectrum": "中平平仄(韵) 仄中仄 平平仄仄(韵) 仄中仄 平平平仄 中仄中平平仄(韵) 仄中平 平仄平平 平平仄仄平平仄(韵) 仄仄仄平平 中平中仄 中仄平平中仄(韵) 中仄仄 平平仄 平仄仄 仄平中仄(韵) 中平中中仄 平平中仄 中平中仄平平仄(韵) 仄平平仄(韵) 仄平平中仄 平平仄仄平平仄(韵) 平平仄仄 中仄平平中仄(韵)",
        "title": "薄幸·春情 贺铸",
        "poem": "淡妆多态，更滴滴、频回盼睐。便认得、琴心先许，欲绾合欢双带。记画堂、风月逢迎，轻颦浅笑娇无奈。向睡鸭炉边，翔鸳屏里，羞把香罗暗解。 自过了、烧灯后，都不见、踏青挑菜。几回凭双燕，叮咛深意，往来却恨重帘碍。约何时再。正春浓酒困，人闲昼永无聊赖。恹恹睡起，犹有花梢日在。"
    },
    "惜分飞": {
        "spectrum": "中仄中平平仄仄(韵) 中仄平平仄仄(韵) 中仄平平仄(韵) 中平中仄平平仄(韵) 中仄中平平中仄(韵) 中仄平平仄仄(韵) 中仄平平仄(韵) 中平中仄平平仄(韵)",
        "title": "惜分飞·本意 毛滂",
        "poem": "泪湿栏干花着露，愁到眉峰碧聚。此恨平分取，更无言语空相觑。 断雨残云无意絮，寂寞朝朝暮暮。今夜山深处，断魂分付潮回去。"
    },
    "河满子": {
        "spectrum": "中仄中平中仄 中平中仄平平(韵) 中仄中平平仄仄 中平中仄平平(韵) 中仄中平中仄 中平中仄平平(韵) 中仄中平中仄 中平中仄平平(韵) 中仄中平平仄仄 中平中仄平平(韵) 中仄中平中仄 中平中仄平平(韵)",
        "title": "河满子·秋怨 孙洙",
        "poem": "怅望浮生急景，凄凉宝瑟余音。楚客多情偏怨别，碧山远水登临。目送连天衰草，夜阑几处疏砧。 黄叶无风自落，秋云不雨长阴。天若有情天亦老，摇摇幽恨难禁。惆怅旧欢如梦，觉来无处追寻。"
    },
    "烛影摇红": {
        "spectrum": "中仄平平 中平中仄平平仄(韵) 中平中仄仄平平 中仄平平仄(韵) 中仄中平中仄(韵) 仄平平 平平仄仄(韵) 中平中仄 中仄平平 平平平仄(韵) 中仄平平 中平中仄平平仄(韵) 中平中仄仄平平 中仄平平仄(韵) 中仄中平中仄(韵) 仄平平 平平仄仄(韵) 中平中仄 中仄平平 平平平仄(韵)",
        "title": "烛影摇红·惜春 王诜",
        "poem": "香脸轻匀，黛眉巧画宫妆浅。风流天付与精神，全在娇波转。早是萦心可惯，更那堪、频频顾盼。几回得见，见了还休，争如不见。 烛影摇红，夜阑饮散春宵短。当时谁解唱阳关，离恨天涯远。无奈云收雨散，凭栏干、东风泪眼。海棠开后，燕子来时，黄昏庭院。"
    },
    "减字木兰花": {
        "spectrum": "中平中仄(韵) 中仄中平平仄仄(韵) 中仄平平(韵) 中仄平平中仄平(韵) 中平中仄(韵)中仄中平平仄仄(韵) 中仄平平(韵) 中仄平平中仄平(韵)",
        "title": "减字木兰花·春情 王安国",
        "poem": "画桥流水，雨湿落红飞不起。月破黄昏，(换平韵)帘里余香马上闻。 徘徊不语，(换仄韵)今夜梦魂何处去。不似垂杨，(换平韵)犹解飞花入洞房。"
    },
    "千秋岁": {
        "spectrum": "中平中仄(韵) 中仄平平仄(韵) 中仄仄 平平仄(韵) 中平平仄仄 中仄平平仄(韵) 平中仄 中平中仄平平仄(韵) 中仄平平仄(韵) 中仄平平仄(韵) 中仄仄 平平仄(韵) 中平平仄仄 中仄平平仄(韵) 平中仄 中平中仄平平仄(韵)",
        "title": "千秋岁·夏景 谢逸",
        "poem": "楝花飘砌。蔌蔌清香细。梅雨过，苹风起。情随湘水远，梦绕吴峰翠。琴书倦，鹧鸪唤起南窗睡。 密意无人寄。幽恨凭谁洗。修竹畔，疏帘里。歌余尘拂扇，舞罢风掀袂。人散后，一钩新月天如水。"
    },
    "琐窗寒": {
        "spectrum": "仄仄平平 平平仄仄 仄平平仄(韵) 平平仄仄 仄仄中平平仄(韵) 仄平平 平中仄中 中平中仄平平仄(韵) 仄中平中仄 平平中仄 仄平平仄(韵) 平仄(韵) 平平仄(韵) 仄仄仄平平 仄平中仄(韵)平平仄仄 仄仄中平平仄(韵) 仄平平 中仄中平 中平仄仄平仄仄(韵) 仄平平 中仄平平 仄仄平平仄(韵)",
        "title": "琐窗寒·寒食 周邦彦",
        "poem": "暗柳啼鸦，单衣伫立，小帘朱户。桐花半亩，静锁一庭愁雨。洒空阶、更阑未休，故人翦烛西窗语。似楚江暝宿，风灯零乱，少年羁旅。 迟暮。嬉游处。正店舍无烟，禁城百五。旗亭唤酒，付与高阳俦侣。想东园、桃李自春，小唇秀靥今在否。到归时、定有残英，待客携樽俎。"
    },
    "解语花": {
        "spectrum": "平平仄仄 仄仄平平 平仄平平仄(韵) 仄平平仄(韵) 平平仄 中仄中平中仄(韵) 平平中仄(韵) 中仄仄中平中仄(韵) 中仄平 中仄平平 中仄平平仄(韵) 中仄中平仄仄(韵) 仄平平平仄 平仄平仄(韵) 中平平仄(韵) 平平仄 中仄仄平平仄(韵) 平平仄仄(韵) 中仄仄 中平中仄(韵) 中仄平 中仄平平 仄仄平平仄(韵)",
        "title": "解语花·元宵 周邦彦",
        "poem": "风销焰蜡，露烘炉，花市光相射。桂华流瓦。纤云散，耿耿素娥欲下。衣裳淡雅。看楚女、纤腰一把。箫鼓喧，人影参差，满路飘香麝。 因念帝城放夜，望千门如昼，嬉笑游冶。钿车罗帕。相逢处、自有暗尘随马。年光是也。惟只见、旧情衰谢。清漏移，飞盖归来，任舞休歌罢。"
    },
    "过秦楼": {
        "spectrum": "仄仄平平 中平平仄 仄仄仄平平仄(韵) 平平仄仄 中仄平平 仄仄仄平平仄(韵) 平仄仄仄平平平仄平平 中平平仄(韵) 仄平平仄仄 平平平仄 仄平平仄 平仄仄 仄仄平平 中平平仄仄仄仄平平仄(韵) 平平仄仄 中仄平平 仄仄仄平平仄(韵) 平仄平平 仄平平仄平平 中平平仄(韵)仄平平仄仄 中仄平平仄仄(韵)",
        "title": "过秦楼·秋夜 周邦彦",
        "poem": "水浴清蟾，叶喧凉吹，巷陌马声初断。闲依露井，笑扑流萤，惹破画罗轻扇。人静夜久凭栏，愁不归眠，立残更箭。叹年华一瞬，人今千里，梦沉书远。 空见说、鬓怯琼梳，容销金镜，渐懒趁时匀染。梅风地溽，虹雨苔滋，一架舞红都变。谁信无聊，为伊才减江淹，情伤荀倩。但明河影下，还看疏星几点。"
    },
    "昭君怨": {
        "spectrum": "中仄中平中仄(韵) 中仄中平中仄(韵) 中仄仄平平(韵) 中平平(韵) 中仄中平中仄(韵)中仄中平中仄(韵) 中仄仄平平(韵) 中平平(韵)",
        "title": "昭君怨·春怨 万俟雅言",
        "poem": "春到南楼雪尽，惊动灯期花信。小雨一番寒，(换平韵)倚栏干。 莫把栏干频倚，(换仄韵)一望几重烟水。何处是京华，(换平韵)暮云遮。"
    },
    "感皇恩": {
        "spectrum": "中仄仄平平 中平平仄(韵) 中仄平平仄平仄(韵) 中平平仄 中仄中平平仄(韵) 中平平仄仄 平平仄(韵) 中仄仄平 中平中仄(韵) 中仄平平仄平仄(韵) 中平平仄 中仄中平平仄(韵) 中平平仄仄 平平仄(韵)",
        "title": "感皇恩·入京 赵企",
        "poem": "骑马踏红尘，长安重到。人面依然似花好。旧欢才展，又被新愁分了。未成云雨梦，巫山晓。 千里断肠，关山古道。回首高城似天杳。满怀离恨，付与落花啼鸟。故人何处也，青春老。"
    },
    "好事近": {
        "spectrum": "中仄仄平平 中仄中平平仄(韵) 中仄中平平仄 仄平平平仄(韵) 中平中仄仄平平 中中仄平仄(韵)中仄中平平仄 仄平平平仄(韵)",
        "title": "好事近·初夏 蒋子云",
        "poem": "叶暗乳鸦啼，风定老红犹落。蝴蝶不随春去，入熏风池阁。 休歌金缕劝金卮，酒病煞如昨。帘卷日长人静，任杨花飘泊。"
    },
    "贺新郎": {
        "spectrum": "中仄平平仄(韵) 仄平平 中平仄仄 中平平仄(韵) 平仄平平平中仄 中仄平平仄仄(韵) 仄中仄 中平平仄(韵) 中仄中平平仄仄 仄平平 中仄平平仄(韵) 平仄仄 仄平仄(韵) 平平仄仄平平仄(韵) 仄平平 平平仄仄 仄平平仄(韵) 中仄中平平中仄 中仄平平仄仄(韵) 仄中仄 平平平仄(韵) 中仄中平平中仄仄平平 中仄平平仄(韵) 平仄仄 仄平仄(韵)",
        "title": "贺新郎·春闺 李玉",
        "poem": "篆缕销金鼎，醉沉沉、庭阴转午，画堂人静。芳草王孙知何处，惟有杨花糁径。渐玉枕、腾腾春醒。帘外残红春已透，镇无聊，酒恹恹病。云鬓乱，未整。 江南旧事休重省。遍天涯，寻消问息，断鸿难倩。月满西楼凭栏久，依旧归期未定。又只恐、瓶沉金井。嘶骑不来银烛暗，枉教人、立尽梧桐影。谁伴我，对鸾镜。"
    },
    "潇湘夜雨": {
        "spectrum": "中仄平平 中平中仄 中平中仄平平(韵) 中平中仄仄平平(韵) 平仄仄 平平仄仄 平仄仄 平仄平平(韵) 平平仄 平平仄仄 仄仄平平(韵) 中平中仄 中平中仄 中仄平平(韵) 仄中平平仄 中仄平平(韵) 平仄仄 平平仄仄 平仄仄 平仄平平(韵) 平平仄 平平仄仄 中仄仄平平(韵)",
        "title": "潇湘夜雨·灯花 赵长卿",
        "poem": "斜点银缸，高擎莲炬，夜寒不耐微风。重重帘幕掩堂中。香渐远，长烟袅，光不定，寒影摇红。偏奇处、当庭月暗，吐焰如虹。 红裳呈艳，丽蛾一见，无奈狂踪。试烦他纤手，卷上纱笼。开正好，银花照夜，堆不尽，金粟凝空。叮咛语，频将好事，来报主人公。"
    },
    "祝英台近": {
        "spectrum": "仄平平 平仄仄(韵) 中仄仄平仄(韵) 中仄平平 中仄仄平仄(韵) 中平中仄平平 中平平仄 仄中仄 中平平仄(韵) 仄平仄(韵) 中中中仄平平 中平仄平仄(韵) 中仄平平 中仄仄平仄(韵) 中平中仄平平 中平平仄(韵) 仄中仄 中平平仄(韵)",
        "title": "祝英台近·春晚 辛弃疾",
        "poem": "宝钗分，桃叶渡，烟柳暗南浦。怕上层楼，十日九风雨。断肠点点飞红，都无人管，倩谁唤、流莺声住。 鬓边觑，试把花卜归期，才簪又重数。罗帐灯昏，哽咽梦中语。是他春带愁来，春归何处，却不解、带将愁去。"
    },
    "南浦": {
        "spectrum": "中仄仄平平 仄仄平 平平中仄平仄(韵) 中仄仄平平 平平仄 中仄仄平平仄(韵) 平平仄仄 中平中仄平平仄(韵) 仄平仄仄(韵) 平中仄平平 中平平仄(韵) 平平仄仄平平 仄平仄平平 中平平仄(韵) 中仄仄平平 平平仄 中仄仄平平仄(韵) 平平仄仄 仄平平仄平平仄(韵) 中平仄仄(韵) 中仄仄平平 中平平仄(韵)",
        "title": "南浦·春暮 程垓",
        "poem": "金鸭懒薰香，向晚来，春酲一枕无绪。浓绿涨瑶窗，东风外，吹尽乱红飞絮。无言伫立，断肠惟有流莺语。碧云欲暮，空惆怅韶华，一时虚度。 追思旧日心情，记题叶西楼，吹花南浦。老去觉欢疏，伤春恨、都付断云残雨。黄昏院落，问谁犹在凭栏处。可堪杜宇，空只解声声，催他春去。"
    },
    "齐天乐": {
        "spectrum": "仄平中仄平平仄(韵) 平平仄平平仄(韵) 仄仄平平 平平仄仄 中仄中平平仄(韵) 平平仄仄(韵) 仄中仄平平仄平平仄(韵) 仄仄平平 仄平中仄仄平仄(韵) 平平仄平仄仄(韵) 仄平平仄仄 平仄平仄(韵) 仄仄平平 平平仄仄 中仄平平平仄(韵) 平平仄仄(韵) 仄中仄平平 仄平平仄(韵) 仄仄平平 仄平平仄仄(韵)",
        "title": "齐天乐·蟋蟀 姜夔",
        "poem": "庾郎先自吟愁赋，凄凄更闻私语。露湿铜铺，苔侵石井，都是曾听伊处。哀音似诉，正思妇无眠，起寻机杼。曲曲屏山，夜凉独自甚情绪。 西窗又吹暗雨。为谁频断续，相和砧杵。候馆吟秋，离宫吊月，别有伤心无数。豳诗漫与，笑篱落呼灯，世间儿女。写入琴丝，一声声更苦。"
    },
    "沁园春": {
        "spectrum": "中仄平平 仄仄平平 中仄中平(韵) 仄中平中仄 中平中仄 中平中仄 中仄平平(韵) 中仄平平 中平中仄 中仄平平中仄平(韵) 平平仄 中平平仄仄 仄仄平平(韵) 平平仄仄平平(韵) 仄中仄平平中仄平(韵) 仄中平中仄 中平中仄 中平中仄 中仄平平(韵) 中仄平平 中平中仄 中仄平平中仄平(韵)平平仄 仄平平仄仄 中仄平平(韵)",
        "title": "沁园春·有感 陆游",
        "poem": "孤鹤归来，再过辽天，换尽旧人。念累累枯冢，茫茫梦境，王侯蝼蚁，毕竟成尘。载酒园林，寻花巷陌，当日何曾轻负春。流年改，叹围腰带剩，点鬓霜新。 交亲散落如云。又岂料而今余此身。幸眼明身健，茶甘饭软，非惟我老，更有人贫。躲尽危机，消残壮志，短艇湖中闲采。吾何恨，有渔翁共醉，溪友为邻。"
    },
    "醉太平": {
        "spectrum": "平平仄平(韵) 平平仄平(韵) 中平中仄平平(韵) 仄平平仄平(韵) 平平仄平(韵) 平平仄平(韵) 中平中仄平平(韵)仄平平仄平(韵)",
        "title": "醉太平·闺情 刘过",
        "poem": "情高意真，眉长鬓青。小楼明月调筝，写春风数声。 思君忆君，魂牵梦萦。翠销香暖云屏，更那堪酒醒。"
    },
    "喜迁莺": {
        "spectrum": "中平平仄(韵) 仄中仄中平 平平平仄(韵) 中仄平平 中平中仄 中仄仄平平仄(韵) 中仄仄平平仄 平仄平平平仄(韵) 仄中仄 仄平平中仄 中平平仄(韵) 平仄(韵) 平仄平 平仄仄平 中仄平平仄(韵)中仄平平 中平中中 中仄仄平平仄(韵) 中仄仄平平仄 中仄中平平仄(韵) 仄平仄 仄平平中仄中平平仄(韵)",
        "title": "喜迁莺·闰元宵 吴礼之",
        "poem": "银蟾光彩，喜稔岁闰正，元宵还再。乐事难并，佳时罕遇，依旧试灯何碍。花市又移星汉，莲炬重芳人海。尽勾引，遍嬉游宝马，香车喧隘。 晴快，天意教、人月更圆，偿足风流债。媚柳烟浓，夭桃红小，景物迥然堪爱。巷陌笑声不断，襟袖余香仍在。待归也，便相期明日，踏青挑菜。"
    },
    "双双燕": {
        "spectrum": "中平仄仄 仄中仄平平 仄平平仄(韵) 中平中仄 中仄仄平平仄(韵) 中仄平平仄仄(韵) 仄中仄 平平中仄(韵) 平平仄仄平平 仄仄平平平仄(韵) 平仄(韵) 平平仄仄(韵) 仄中仄平平 仄平平仄(韵) 中平平仄 仄仄仄平平仄(韵) 中仄平平仄仄(韵) 仄中仄 平平中仄(韵) 平中仄仄平平 仄仄中平中仄(韵)",
        "title": "双双燕·本意 史达祖",
        "poem": "过春社了，度帘幕中间，去年尘冷。差池欲住，试入旧巢相并。还相雕梁藻井，又软语、商量不定。飘然快拂花梢，翠尾分开红影。 芳径，芹泥雨润。爱贴地争飞，竞夸轻俊。红楼归晚，看足柳昏花暝。应是栖香正稳，便忘了、天涯芳信。愁损翠黛双蛾，日日画栏独凭。"
    },
    "换巢鸾凤": {
        "spectrum": "中仄平平(韵) 仄平平仄仄 中仄平平(韵) 中平平仄仄 仄仄仄平平(韵) 中平中仄仄平平(韵) 仄平仄平平平仄平(韵) 平平仄 仄中仄 仄平平仄(韵) 平仄(韵) 平仄仄(韵) 平仄中平 中仄平平仄(韵) 中仄平平 中平平仄 中仄中平平仄(韵) 平仄平平仄平平 中平中仄平平仄(韵) 平平平 仄平平 中仄平仄(韵)",
        "title": "换巢鸾凤·春情 史达祖",
        "poem": "人若梅娇，正愁横断坞，梦绕溪桥。倚风融汉粉，坐月怨秦箫。相思因什到纤腰。定知我今、无魂可销。佳期晚，谩几度、泪痕相照。(换仄韵) 人悄，天渺渺。花外语香，时透郎怀抱。暗握荑苗，乍尝樱颗，犹恨侵阶芳草。天念王昌忒多情，换巢鸾凤教偕老。温柔乡，醉芙蓉、一帐春晓。"
    },
    "瑞鹤仙": {
        "spectrum": "中平平仄仄(韵) 仄中仄平平 中平平仄(韵) 平平仄平仄(韵) 仄平平平仄 中平平仄(韵) 平平仄仄(韵) 仄中仄 平平仄仄(韵) 仄平平 中仄平平 中仄仄平平仄(韵) 平仄(韵) 中平平仄 仄仄平平 仄平平仄(韵) 中平中仄(韵) 平平仄 仄平仄(韵) 仄平平平仄 中平平仄 中仄平平仄仄(韵) 仄平平 中仄平平仄平仄仄(韵)",
        "title": "瑞鹤仙·风怀 史达祖",
        "poem": "杏烟娇湿鬓，过杜若汀洲，楚衣香润。回头翠楼近，指鸳鸯沙上，暗藏春恨。归鞭隐隐，便不念、芳痕未稳。自箫声、吹落云东，再数故园花信。 谁问，听歌窗罅，倚月钩栏，旧家轻俊。芳心一寸，相思后，总灰尽。奈春风多事，吹花摇柳，也把幽情唤醒。对南溪、桃萼翻红，又成瘦损。"
    },
    "风入松": {
        "spectrum": "中平中仄仄平平(韵) 中仄仄平平(韵) 中平仄仄平平仄 仄平中 中仄平平(韵) 中仄中平中仄 中平中仄平平(韵) 中平中仄仄平平(韵) 中仄仄平平(韵) 中平中仄平平仄 仄平中 中仄平平(韵) 中仄中平中仄 中平中仄平平(韵)",
        "title": "风入松·春园 吴文英",
        "poem": "听风听雨过清明，愁草瘗花铭。楼前绿暗分携路，一丝柳、一寸柔情。料峭春寒中酒，迷离晓梦啼莺。 西园日日扫林亭，依旧赏新晴。黄蜂频扑秋千索，有当时、纤手香凝。惆怅双鸳不到，幽阶一夜苔生。"
    },
    "一翦梅": {
        "spectrum": "中仄平平仄仄平(韵) 中仄平平(韵) 中仄平平(韵) 中平中仄仄平平(韵) 中仄平平(韵) 中仄平平(韵) 中仄平平仄仄平(韵) 中仄平平(韵) 中仄平平(韵) 中平中仄仄平平(韵) 中仄平平(韵) 中仄平平(韵)",
        "title": "一翦梅·春思 蒋捷",
        "poem": "一片春愁带酒浇。江上舟摇，楼上帘招，秋娘容与泰娘娇。风又飘飘，雨又潇潇。 何日云帆卸浦桥。银字筝调，心字香烧，流光容易把人抛。红了樱桃，绿了芭蕉。"
    },
    "永遇乐": {
        "spectrum": "中仄平平 中中平仄 中仄中仄(韵) 中仄平平 中平中仄 中仄平平仄(韵) 中平平仄 中平中仄中仄仄平平仄(韵) 中平仄 平平仄仄 中平仄平平仄(韵) 中平中仄 中平平仄 仄仄平平中仄(韵)中仄平平 中平中仄 中仄平中仄(韵) 中平平仄 中平中仄 中仄仄平平仄(韵) 中平仄 平平仄仄中平仄仄(韵)",
        "title": "永遇乐·绿阴 蒋捷",
        "poem": "清逼池亭，润侵山阁，云气凝聚。未有蝉前，已无蝶后，花事随流水。西园支径，今朝重到，半碍醉筇吟袂。除非是、莺身瘦小，暗中引雏穿去。 梅檐滴溜，风来吹断，放得斜阳一缕。玉子敲枰，香绡落翦，声度深几许。层层离恨，凄迷如此，点破漫烦轻絮。应难认、争春旧馆，倚红杏处。"
    },
    "瑶台聚八仙": {
        "spectrum": "中仄平平(韵) 平中仄 平仄仄仄平平(韵) 仄平平仄 平仄仄仄平平(韵) 中仄平平平仄仄 中平仄仄仄平平(韵) 仄平平(韵) 仄平仄仄 平仄平平(韵) 平平中平仄仄 仄中平仄仄 仄仄平平(韵) 仄仄平平平仄仄仄平平(韵) 中平中仄仄仄 仄中仄 平平中仄平(韵) 平平仄 仄仄平平仄 中仄平平(韵)",
        "title": "瑶台聚八仙·寄兴 张炎",
        "poem": "秋月娟娟，人正远、鱼雁待拂吟笺。也知游事，多在第二桥边。花底鸳鸯深处睡，柳阴淡隔里湖船。路绵绵。梦吹旧曲，如此山川。 平生几两谢屐，便放歌自得，直上风烟。峭壁谁家，长啸竟落松前。十年孤剑万里，又何似、畦分抱瓮泉。中山酒、且醉餐石髓，白眼青天。"
    },
    "水龙吟": {
        "spectrum": "平平中仄平平 中平中仄平平仄(韵) 中平仄仄 中平仄仄 中平仄仄(韵) 中仄平平 中平平仄 中平平仄(韵) 仄中平中仄 中平中仄 中仄仄 平平仄(韵) 中仄中平平仄(韵) 仄平平 中平平仄(韵)中平仄仄 中平平仄 中平仄仄(韵) 中仄平平 中平平仄 中平平仄(韵) 仄平平仄仄 中平中仄仄平平仄(韵)",
        "title": "水龙吟·白莲 张炎",
        "poem": "仙人掌上芙蓉，涓涓犹滴金盘露。轻妆照水，纤裳玉立，飘飘似舞。几度消凝，满湖烟月，一汀鸥鹭。记小舟夜悄，波明香远，浑不见、花开处。 应是浣纱人妒，褪红衣、被谁轻误。闲情淡雅，冶姿清润，凭娇待语。隔浦相逢，偶然倾盖，似传心素。怕湘皋佩解，绿云十里，卷西风去。"
    },
    "绮罗香": {
        "spectrum": "仄仄平平 平平仄仄 中仄仄平平仄(韵) 中仄平平 中仄仄平平仄(韵) 仄中中 中仄平平 仄中仄中平平仄(韵) 仄平平 仄仄平平 中平中仄仄平仄(韵) 平平平仄仄仄(韵) 平仄平平中仄 中平平仄(韵) 中仄平平 中仄仄平平仄(韵) 仄中中 中仄平平 仄中仄 中平平仄(韵) 仄平平 仄仄平平仄平平仄仄(韵)",
        "title": "绮罗香·红叶 张炎",
        "poem": "万里飞霜，千山落木，寒艳不招春妒。枫冷吴江，独客又吟愁句。正船舣、流水孤村，似花绕、斜阳芳树。甚荒沟、一片凄凉，载情不去载愁去。 长安谁问倦旅，羞见衰颜借酒，飘零如许。漫倚新妆，不入洛阳花谱。为回风、起舞樽前，尽化作、断霞千缕。记阴阴、绿遍江南，夜窗听暗雨。"
    },
    "疏影": {
        "spectrum": "平平仄仄(韵) 仄平平仄仄 中仄平仄(韵) 中仄平平 中仄平平 中中仄中平仄(韵) 平平仄仄平平仄仄仄仄 中平平仄(韵) 仄仄中 仄仄平平 中仄仄平平仄(韵) 中仄平平仄仄 仄平中仄仄 中仄平仄(韵) 中仄平平 中仄平平 中仄仄平平仄(韵) 平平仄仄平平仄 中仄仄 中平平仄(韵) 仄仄中中仄平平 中仄仄平平仄(韵)",
        "title": "疏影·梅影 张炎",
        "poem": "黄昏片月，似碎阴满地，还更清绝。枝北枝南，疑有疑无，几度背灯难折。依稀倩女离魂处，缓步出、前村时节。看夜深、竹外横斜，应妒过云明灭。 窥镜蛾眉淡扫，为容不在貌，独抱孤洁。莫是花光，描取春痕，不怕丽谯吹彻。还惊海上燃犀去，照水底、珊瑚疑活。做弄得、酒醒天寒，空对一庭香雪。"
    },
    "采桑子": {
        "spectrum": "中平中仄平平仄 中仄平平(韵) 中仄平平(韵) 中仄平平中仄平(韵) 中平中仄平平仄 中仄平平(韵)中仄平平(韵) 中仄平平中仄平(韵)",
        "title": "采桑子·春暮 朱藻",
        "poem": "幛泥油壁人归后，满院花阴，楼影沉沉，中有伤春一片心。 闲穿绿树寻梅子，斜日笼明，团扇风轻，一径黄花不避人。"
    },
    "荆州亭": {
        "spectrum": "中仄中平中仄(韵) 中仄中平中仄(韵) 中仄仄平平 中仄中平中仄(韵) 中仄中平中仄(韵) 中仄中平中仄(韵) 中仄仄平平 中仄中平中仄(韵)",
        "title": "荆州亭·题柱 吴城小龙女",
        "poem": "帘卷曲栏独倚，江展暮云无际。泪眼不曾晴，家在吴头楚尾。 数点雪花乱委，扑漉沙鸥惊起。诗句欲成时，没入苍烟丛里。"
    },
    "醉花阴": {
        "spectrum": "中仄中平平仄仄(韵) 中仄平平仄(韵) 中仄仄平平 中仄平平 中仄平平仄(韵) 中平中仄平平仄(韵)中仄平平仄(韵) 中仄仄平平 中仄平平 中仄平平仄(韵)",
        "title": "醉花阴·重九 李清照",
        "poem": "薄雾浓云愁永昼，瑞脑销金兽。佳节又重阳，宝枕纱厨，昨夜凉初透。 东篱把酒黄昏后，有暗香盈袖。莫道不销魂，帘卷西风，人比黄花瘦。"
    },
    "凤凰台上忆吹箫": {
        "spectrum": "中仄平平 中平中仄 中平中仄平平(韵) 仄仄平平仄 中仄平平(韵) 中仄中平中仄 平中仄 中仄平平(韵) 平平仄 平平仄仄 中仄平平(韵) 平平(韵) 中平仄仄 中仄仄平平 中仄平平(韵) 仄中平平仄 中仄平平(韵) 中仄中平中仄 平中仄 中仄平平(韵) 平平仄 平平仄中 中仄平平(韵)",
        "title": "凤凰台上忆吹箫·别情 李清照",
        "poem": "香冷金猊，被翻红浪，起来慵自梳头。任宝奁尘满，日上帘钩。生怕离怀别苦，多少事、欲说还休。新来瘦，非干病酒，不是悲秋。 休休。这回去也，千万遍阳关，也则难留。念武陵人远，烟锁秦楼。惟有楼前流水，应念我、终日凝眸。凝眸处，从今又添，一段新愁。"
    },
    "声声慢": {
        "spectrum": "平平仄仄 仄仄平平 平平仄仄平仄(韵) 中仄中平中仄 中平平仄(韵) 平平仄平中仄 仄仄平 仄平平仄(韵) 仄仄仄 仄平平 中仄中平中仄(韵) 中仄中平中仄(韵) 平仄仄 中中仄平中仄(韵) 仄仄平平 中仄中平中仄(韵) 平平仄平中仄 仄平平 仄平平仄(韵) 仄仄仄 仄仄仄 平仄仄仄(韵)",
        "title": "声声慢·秋情 李清照",
        "poem": "寻寻觅觅，冷冷清清，凄凄惨惨戚戚。乍暖乍寒时候，最难将息。三杯两盏淡酒，怎敌他、晚来风急。雁过也，正伤心、却是旧时相识。 满地黄花堆积。憔悴损，而今有谁堪摘。守着窗儿，独自怎生得黑。梧桐更兼细雨，到黄昏、点点滴滴。这次第，怎一个、愁字了得。"
    },
    "南乡子": {
        "spectrum": "中仄仄平平(韵) 中仄平平仄仄平(韵) 中仄中平平仄仄 平平(韵) 中仄平平仄仄平(韵) 中仄仄平平(韵)中仄平平仄仄平(韵) 中仄中平平仄仄 平平(韵) 中仄平平仄仄平(韵)",
        "title": "南乡子·春闺 孙道绚",
        "poem": "晓日压重檐，斗帐春寒起未。天气困人梳洗懒，眉尖，淡画春山不喜添。 闲把绣丝，认得金针又倒拈。陌上游人归也未，恹恹，满院杨花不卷帘。"
    },
    "生查子": {
        "spectrum": "中平平仄平 中仄平平仄(韵) 中仄仄平平 中仄平平仄(韵) 中平平仄平 中仄平平仄(韵) 中仄仄平平 中仄平平仄(韵)",
        "title": "生查子·元夕 朱淑真",
        "poem": "去年元夜时，花市灯如昼。月上柳梢头，人约黄昏后。 今年元夜时，月与灯依旧。不见去年人，泪湿春衫袖。"
    },
    "鹧鸪天": {
        "spectrum": "中仄平平仄仄平(韵) 中平中仄仄平平(韵) 中平中仄平平仄 中仄平平仄仄平(韵) 平仄仄 仄平平(韵)中平中仄仄平平(韵) 中平中仄平平仄 中仄平平仄仄平(韵)",
        "title": "鹧鸪天·别情 聂胜琼",
        "poem": "玉惨花愁出凤城，莲花楼下柳青青。尊前一唱阳关曲，别个人人第五程。 寻好梦，梦难成，有谁知我此时情。枕前泪共阶前雨，隔个窗儿滴到明。"
    },
    "人月圆": {
        "spectrum": "中平中仄平平仄 中仄仄平平(韵) 中平中仄 平平仄仄 中仄平平(韵) 中平中仄 平平中仄中仄平平(韵) 中平中仄 平平仄仄 中仄平平(韵)",
        "title": "人月圆·有感 吴激",
        "poem": "南朝千古伤心事，还唱后庭花。旧时王谢，堂前燕子，飞向谁家。 恍然一梦，天姿胜雪，宫鬓堆鸦。江州司马，青衫泪湿，同是天涯。"
    },
    "望海潮": {
        "spectrum": "中平平仄 平平中仄 中平中仄平平(韵) 中仄仄平 平平仄仄 中平中仄平平(韵) 中仄仄平平(韵) 仄中平中仄 中仄平平(韵) 中仄平平 仄平平仄仄平平(韵) 平平仄仄平平(韵) 仄平平中仄 中仄平平(韵) 中仄仄平 平平仄仄 中平中仄平平(韵) 平仄仄平平 仄中平中仄 中仄平平(韵) 中仄平平仄仄 仄仄仄平平(韵)",
        "title": "望海潮·凯旋舟次 折元礼",
        "poem": "地雄河岳，疆分韩晋，潼关高压秦头。山倚断霞，江吞绝壁，野烟萦带沧洲。虎旆拥貔貅，看阵云截岸，霜气横秋。千雉严城，五更残角月如钩。 西风晓入貂裘。恨儒冠误我，却羡兜牟。六郡少年，三关老将，贺兰烽火新收。天外岳莲楼，挂几行雁字，指引归舟。正好黄金换酒，羯鼓醉凉州。"
    },
    "玉漏迟": {
        "spectrum": "仄平平仄仄(韵) 平平仄仄 中平平仄(韵) 中仄平平 仄中仄平平仄(韵) 中仄平平中仄 仄中仄 平平平仄(韵) 平仄仄 中平仄仄 仄平平仄(韵) 中中仄仄平平 仄中仄平平 中平平仄(韵) 中仄平平中仄仄平平仄(韵) 中仄平平仄仄 中仄仄 平平平仄(韵) 平仄仄 中仄仄平平仄(韵)",
        "title": "玉漏迟·咏怀 元好问",
        "poem": "浙江归路杳，西南却羡，投林高鸟。升斗微官，世累苦相萦绕。不似麒麟殿里，又不与、巢由同调。时自笑，虚名负我，半生吟啸。 扰扰马足车尘，被岁月无情，暗消年少。钟鼎山林，一事几时曾了。四壁秋虫夜雨，更一点、残灯斜照。清镜晓，白发又添多少。"
    },
    "点绛唇": {
        "spectrum": "仄仄平平 中平中仄平平仄(韵) 仄平平仄(韵) 中仄平平仄(韵) 中仄平平 中仄平平仄(韵) 平平仄(韵)仄平平仄(韵) 中仄平平仄(韵)",
        "title": "点绛唇·闺情 曾允元",
        "poem": "一夜东风，枕边吹散愁多少。数声啼鸟，梦转纱窗晓。 来是春初，去是春将老。长亭道，一般芳草，只有归时好。"
    },
    "满江红": {
        "spectrum": "中仄平平 中中仄 中平中仄(韵) 中中仄 中平中仄 仄平平仄(韵) 中仄中平平仄仄 中平中仄平平仄(韵) 仄中平中仄仄平平 平平仄(韵) 平中仄 平平仄(韵) 平中仄 平平仄(韵) 仄中平平仄 仄平平仄(韵) 中仄中平平仄仄 中平中仄平平仄(韵) 仄中平中仄仄平平 平平仄(韵)",
        "title": "满江红·金陵怀古 萨都拉",
        "poem": "六代豪华，春去也、更无消息。空怅望，山川形胜，已非畴昔。王谢堂前双燕子，乌衣巷口曾相识。听夜深寂寞打孤城，春潮急。 思往事，愁如织。怀故国，空陈迹。但荒烟衰草，乱鸦斜日。玉树歌残秋露冷，胭脂井坏寒泣。到如今只有蒋山青，秦淮碧。"
    },
    "念奴娇": {
        "spectrum": "仄平平仄 仄平平 中仄仄平平仄(韵) 中仄中平平仄仄 中仄中平平仄(韵) 中仄平平 平平中仄中仄平平仄(韵) 中平平仄 中平中仄平仄(韵) 中仄中仄平平 平平中仄 中仄平平仄(韵) 中仄中平平仄仄 中仄中平平仄(韵) 中仄平平 中平中仄 中仄平平仄(韵) 中平平仄 中平平仄平仄(韵)",
        "title": "念奴娇·石头城 萨都拉",
        "poem": "石头城上，望天低、吴楚眼空无物。指点六朝形胜地，惟有青山如壁。蔽日旌旗，连云樯橹，白骨纷如雪。一江南北，消磨多少豪杰。 寂寞避暑离宫，东风辇路，芳草年年发。落日无人松径冷，鬼火高低明灭。歌舞尊前，繁华镜里，暗换青青发。伤心千古，秦淮一片明月。"
    },
    "陌上花": {
        "spectrum": "中平仄仄 中平中仄 中平平仄(韵) 中仄平平 平仄仄平平仄(韵) 中平中仄平平仄 中仄仄平平仄(韵)仄中平仄仄 中平平仄 仄平平仄(韵) 仄平平仄仄 中平中仄 中仄中平平仄(韵) 中仄平平中仄仄平平仄(韵) 中平中仄平平仄 平仄中平平仄(韵) 仄中平仄仄 中平平仄 仄平平仄(韵)",
        "title": "陌上花·有怀 张翥",
        "poem": "关山梦里，归来还又，岁华催晚。马影鸡声，谙尽倦邮荒馆。绿笺密记多情事，一看一回肠断。待殷勤寄与，旧游莺燕，水流云散。 满罗衫是酒，香痕凝处，唾碧啼红相半。只恐梅花，瘦倚夜寒谁暖。不成便没相逢日，重整钗鸾筝雁。但何郎纵有，春风词笔，病怀浑懒。"
    },
    "东风第一枝": {
        "spectrum": "仄仄平平 平平仄仄 平平仄仄平仄(韵) 中平仄仄平平 中平仄平中仄(韵) 平平中仄 中中仄 中平平仄(韵) 仄仄中 中仄平平 中仄仄平平仄(韵) 平仄仄 仄平仄仄(韵) 平仄仄 仄平仄仄(韵) 仄平仄仄平平 中平仄平中仄(韵) 平平中仄 中中仄 中平平仄(韵) 仄平中 中仄平平 中仄仄平平仄(韵)",
        "title": "东风第一枝·忆梅 张翥",
        "poem": "老树浑苔，横枝未叶，青春肯误芳约。背阴未返冰魂，阳梢已含红萼。佳人寒怯，谁惊起、晓来梳掠。是月斜、花外么禽，霜冷竹间幽鹤。 云淡淡，粉痕渐薄。风细细，冻香又落。叩门喜伴金樽，倚栏怕听画角。依稀梦里，记半面、浅窥珠箔。恁时得、重写鸾笺，去访旧游东阁。"
    },
    "摸鱼儿": {
        "spectrum": "仄平平 中平平仄 中平平仄平仄(韵) 平平中仄平平仄 中仄中平平仄(韵) 平仄仄(韵) 中仄仄平平中仄平平仄(韵) 平平仄仄(韵) 仄中仄平平 中平中仄 中仄仄平仄(韵) 平平仄 中仄平平仄仄(韵)中平平仄平仄(韵) 平平中仄平平仄 中仄仄平平仄(韵) 平仄仄(韵) 中仄仄 平平中仄平平仄(韵) 平平仄仄(韵) 仄中仄平平 中平中仄 中仄仄平仄(韵)",
        "title": "摸鱼儿·送春 张翥",
        "poem": "涨西湖、半篙新雨，麴尘波外风软。兰舟同上鸳鸯浦，天气嫩寒轻暖。帘半卷，度一缕歌云、不碍桃花扇。莺娇燕婉，任狂客无肠，王孙有恨，莫放酒杯浅。 垂杨岸，何处红亭翠馆。如今游兴全懒。山容水态依然好，惟有绮罗云散。君不见，歌舞地、青芜满目成秋苑。斜阳又晚，正落絮飞花，将春欲去，目送水天远。"
    },
    "多丽": {
        "spectrum": "仄平平(韵) 仄平中仄平平(韵) 仄平平 中平中仄 中平中仄平平(韵) 仄平平 中平中仄 中中仄 中仄平平(韵) 中仄平平 中平中仄 中平中仄仄平平(韵) 仄中仄 中平中仄 中仄仄平平(韵) 平平仄中平中仄 中仄平平(韵) 仄平平 中平中仄 中平中仄平平(韵) 仄平平 中平中仄 中中仄中仄平平(韵) 中仄平平 中平中仄 中平中仄仄平平(韵) 仄中仄 中平中仄 中仄仄平平(韵) 平平仄中平中仄 中仄平平(韵)",
        "title": "多丽·西湖 张翥",
        "poem": "晚山青，一川云树冥冥。正参差、烟凝紫翠，斜阳画出南屏。馆娃归、吴台游鹿，铜仙去、汉苑飞萤。怀古情多，凭高望极，且将樽酒慰飘零。自湖上、爱梅仙远，鹤梦几时醒。空留得、六桥疏柳，孤屿危亭。 待苏堤、歌声散尽，更须携妓西泠。藕花深，雨凉翡翠，菰蒲软、风弄蜻蜓。澄碧生秋，闹红驻景，采菱新唱最堪听。见一片，水天无际，渔火两三星。多情月，为人留照，未过前汀。"
    },
    "夺锦标": {
        "spectrum": "中仄平平 平平仄仄 仄仄平平平仄(韵) 仄仄平平中仄 平仄平平 仄平平仄(韵) 仄平平仄仄 仄平中 平平平仄(韵) 仄平平 仄仄平平 仄仄平平平仄(韵) 中仄平平仄仄(韵) 仄仄平平 仄仄平平平仄(韵) 仄仄平平中仄 平仄平平 仄平平仄(韵) 仄平平仄仄 仄平中 平平平仄(韵) 仄平平 仄仄平平 仄仄平平平仄(韵)",
        "title": "夺锦标·七夕 张翥",
        "poem": "凉月横舟，银潢浸练，万里秋容如拭。冉冉鸾骖鹤驭，桥倚高寒，鹊飞空碧。问欢情几许，早收拾、新愁重织。恨人间、会少离多，万古千秋今夕。 谁念文园病客。夜色沉沉，独抱一天岑寂。忍记穿针亭榭，金鸭香寒，玉徽尘积。凭新凉半枕，又依稀、行云消息。听窗前、泪雨浪浪，梦里檐声犹滴。"
    },
    "眼儿媚": {
        "spectrum": "中平中仄仄平平(韵) 中仄仄平平(韵) 中平中仄 中平中仄 中仄平平(韵) 中平中仄平平仄 中仄仄平平(韵) 中平中仄 中平中仄 中仄平平(韵)",
        "title": "眼儿媚·秋闺 刘基",
        "poem": "萋萋烟草小楼西，云压雁声低。两行疏柳，一丝残照，万点鸦栖。 春山碧树秋重绿，人在武陵溪。无情明月，有情归梦，同到幽闺。"
    },
    "误佳期": {
        "spectrum": "中仄中平平仄(韵) 中仄中平仄仄(韵) 中平中仄仄平平 仄仄平平仄(韵) 中仄仄平平 中仄平平仄(韵)中平中仄仄平平 仄仄平平仄(韵)",
        "title": "误佳期·闺怨 汪懋麟",
        "poem": "寒气暗侵帘幕，孤负芳春小约。庭梅开遍不归来，直恁心情恶。 独抱影儿眠，背看灯花落。待他重与画眉时，细数郎轻薄。"
    },
    "柳梢青": {
        "spectrum": "仄平平仄(韵) 中平平仄 中平平仄(韵) 中仄平平 中平平仄 中平平仄(韵) 中平中仄平平 仄中仄 中平平仄(韵) 中仄平平 中平平仄 中平平仄(韵)",
        "title": "柳梢青·纪游 朱彝尊",
        "poem": "障羞罗扇，花时犹记，这边曾见。曲录栏干，玲珑窗户，也都寻遍。 两峰依旧青青，但不比、眉梢平远。第一难忘，重来崔护，去年人面。"
    },
    "解佩令": {
        "spectrum": "中平中仄 中平中仄 仄平平 中仄平平仄(韵) 中仄平平 仄中中 中平平仄(韵) 中平平 中平中仄(韵) 中平中仄 中平中仄 仄平平 仄平平仄(韵) 中仄平平 仄中仄 中平平仄(韵) 仄平平 仄平中仄(韵)",
        "title": "解佩令·自题词集 朱彝尊",
        "poem": "十年磨剑，五陵结客，把平生、涕泪都飘尽。老去填词，一半是、空中传恨。几曾围，燕钗蝉鬓。 不师秦七，不师黄九，倚新声、玉田差近。落拓江湖，且分付、歌筵红粉。料封侯、白头无分。"
    },
    "暗香": {
        "spectrum": "中平平仄(韵) 仄中平仄仄 中平平仄(韵) 仄仄中平 平仄平平仄平仄(韵) 中仄平平仄仄 中仄仄 中平平仄(韵) 仄仄仄 中仄平平 中仄仄平仄(韵) 平仄(韵) 仄平仄(韵) 中仄仄中平 仄平平仄(韵) 仄平中仄(韵) 平仄中平仄平仄(韵) 中仄平平中仄 中仄仄 中平平仄(韵) 仄仄仄 平仄仄 仄平平仄(韵)",
        "title": "暗香·咏红豆 朱彝尊",
        "poem": "凝珠吹黍，似早梅乍萼，新桐初乳。莫是珊瑚，零乱敲残石家树。记得南中旧事，金齿屐、小鬟蛮女。向两岸、树底盈盈，素手摘新雨。 延伫。碧云暮。休逗入茜裙，欲寻无处。唱歌归去，先向绿窗饲鹦鹉。惆怅檀郎终远，待寄与、相思犹阻。烛影下，开玉合，背人偷数。"
    },
    "庆春泽": {
        "spectrum": "中仄平平 平平仄仄 中平中仄平平(韵) 中仄平平 中平中仄平平(韵) 中平中仄平平仄 仄平平中仄平平(韵) 仄平平(韵) 中仄平平 中仄平平(韵) 平平仄仄平平仄 仄平平中仄 中仄平平(韵) 中仄平平 中平中仄平平(韵) 中平中仄平平仄 仄平平 中仄平平(韵) 仄平平(韵) 中仄平平 中仄平平(韵)",
        "title": "庆春泽·纪恨 朱彝尊",
        "poem": "桥影流虹，湖光映雪，翠帘不卷春深。一寸横波，断肠人在楼阴。游丝不系羊车住，倩何人、传语青禽。最难禁，倚遍雕栏，梦遍罗衾。 重来已是朝云散，怅明珠佩冷，紫玉烟沉。前度桃花，依然开满江浔。钟情怕到相思路，盼长堤、草尽红心。动愁吟，碧落黄泉，两处谁寻。"
    },
    "春风袅娜": {
        "spectrum": "仄平平中仄 仄仄平平(韵) 平仄仄 仄平平(韵) 仄平平中仄 中平中仄 平平仄仄 仄仄平平(韵) 仄仄平平 平平中仄 仄仄平平平仄平(韵) 仄仄平平仄平仄 平平平仄仄平平(韵) 中仄中平中仄平平仄仄 中平仄 仄仄平平(韵) 平平仄 仄平平(韵) 平平仄仄 中仄平平(韵) 中仄平平 中平中仄中平仄仄 仄仄平平(韵) 平平中仄 仄平平中仄 平平仄仄 中仄平平(韵)",
        "title": "春风袅娜·游丝 朱彝尊",
        "poem": "倩东君着力，系住韶华。穿小径，漾晴沙。正阴云笼日，难寻野马，轻染草，细绾秋蛇。燕蹴还低，莺衔忽溜，惹却黄须无数花。纵许悠扬度朱户，终愁人影隔窗纱。 惆怅谢娘池阁，湘帘乍卷，凝斜盼、近拂檐牙。疏篱，短垣遮。微风别院，好景谁家。红袖招时，偏随罗扇，玉鞭堕处，又逐香车。休憎轻薄，笑多情似我，春心不定，飞梦天涯。"
    },
    "翠楼吟": {
        "spectrum": "仄仄平平 平平仄仄 平平仄平平仄(韵) 中平平仄仄 仄平仄 中平平仄(韵) 平平中仄(韵) 仄仄仄平平 平平中仄(韵) 平平仄(韵) 仄平平仄 仄平平仄(韵) 仄仄(韵) 平仄平平 仄仄平平仄 仄平平仄(韵)中平平仄仄 仄平仄 中平平仄(韵) 平平中仄(韵) 仄仄仄平平 平平中仄(韵) 平平仄(韵) 仄平平仄 仄平平仄(韵)",
        "title": "翠楼吟·魂 黄之隽",
        "poem": "月魄荒唐，花灵仿佛，相携最无人处。栏干芳草外，忽惊转、几声啼宇。飘零何许，似一缕游丝，因风吹去。浑无据，想应凄断，路旁酸雨。 日暮，渺渺愁予，觉黯然销却，别情离绪。春阴楼外远，入烟柳、和莺私语。连江暝树，欲打点幽香，随郎黏住。能留否，只愁轻绝，化为飞絮。"
    }
}